वालिनः मरणानन्तरं सुग्रीवः किष्किन्धायाः राजा अभवत्। सुग्रीवः वालिनः पुत्रस्य अङ्गदस्य यौवराज्याभिषेकं कृतवान्(चकार)। अनन्तरं सुग्रीवः सर्वेषु राजकार्येषु युवराजम् एव नियोजितवान्(नियोजयामास)। स्वयं सुखभोगेषु मग्नः सन् रामकार्यमेव विस्मृतवान्(विसस्मार)। रामः तस्य साहाय्यार्थं प्रतीक्षां करोति। पूर्वं प्रतिज्ञातं कार्यं कृतम् इति वार्ता प्रेषयति इति रामः चिन्तयन् तिष्ठति। किन्तु सुग्रीवेण कापि वार्ता न प्रेषिता। तथापि रामः प्रशान्तमनस्कः। पुनः कानिचन दिनानि प्रतिपालयति । तदा अपि सुग्रीवेण किमपि न कृतम्। तेन यथा उक्तं तथा न कृतम्। एवं वचनभ्रष्टं सुग्रीवं प्रति रामः अतीव क्रुद्धः भवति। 'स्वार्थी एषः सुग्रीवः। स्वकार्यं सफलं जातमिति अन्यस्य कृते प्रतिज्ञातमपि साहाय्यं कर्तुं विमुखः। मां वञ्चयितुं पश्यति वा एषः वानरः? अस्तु, वाली येन मार्गेण गतः सः मार्गः सङ्कुचितः नास्ति। कृतघ्नम् एतं सुग्रीवमपि तेन एव मार्गेण प्रेषयामि' इति निश्चित्य रोषावेशेन रक्तनेत्रः कोदण्डेन सहितः उत्थितः। एवं क्रोधाविष्टं किष्किन्धां प्रति प्रस्थितं रामं दृष्ट्वा तस्य सेवायां सर्वदा निरतः लक्ष्मणः उक्तवान्(उवाच)- "आर्य, एतं वानराधमं नाशयितुं कियान् कालः अपेक्षितः? कृतघ्नम् एतम् अहम् एव दण्डयामि। सुग्रीवसदृशं सत्यवचनात् भ्रष्टं भ्रातृभीतं धूर्तं हन्तुं रामबाणस्य आवश्यकता नास्ति। लक्ष्मणः एव तं यमालयं प्रेषयति। भवान् तिष्ठतु" इति वदन् क्रोधमूर्तिः इव लक्ष्मणः धनुष्टङ्कारं कुर्वन् किष्किन्धां प्रविष्टवान्(प्रविवेश)। एवं कोपारुणितनेत्रं गम्भीरमुखं लक्ष्मणं दृष्ट्वा भीतः आञ्जनेयः सुग्रीवं रामकार्यं स्मारितवान्(स्मारयामास)।

सुग्रीवः शीघ्रमेव कार्यम् आरब्धवान्(आरेभे)। सीताम् अन्वेष्टुं सर्वदिक्षु वानरान् प्रेषितवान्(प्रेषयामास)। अङ्गदः, आञ्जनेयः, जाम्बवः इत्यादयः दक्षिण्दिशं प्रति प्रस्थिताः। तदा रामः स्वस्य अङ्गुलीयकम् आञ्जनेयस्य हस्ते दत्वा उक्तवान्(उवाच) सीतायाः कृते एतत् अभिज्ञानरूपेण ददातु" इति। ते सर्वे वानराः दक्षिणसमुद्रस्य तीरम् आगत्य किं करणीयम् इति अज्ञात्वा परस्परं सम्भाषणं कृतवन्तः(चक्रुः) - "पक्षिराजः जटायुः उक्तवान्(उवाच) 'रावणः सीतां दक्षिणदिशं प्रति नीतवान्(निनाय)' इति। किन्तु कुत्र नीतवान्(निनाय)? कुत्र तां स्थापितवान्(स्थापयामास)? इत्यादिकं किमपि न ज्ञातम्। कथं तत् जानीमः" ? इति। तस्मिन् एव काले एतान् वानरान् खादितुं जटायुषः अग्रजः सम्पातिः मन्दम् आगच्छन् आसीत् । वानराणां मुखात् स्वस्य अनुजस्य नाम श्रुत्वा सः आश्चर्यचकितः अभवत्।


पुरा एकदा सम्पातेः जटायुषः च स्पर्धा सञ्जाता- 'कः सूर्वमण्डलं प्रविशति?' इति। अभौ उपि आकाशे उड्डुयितुम् आरब्धवन्तौ(आरेभाते)। किन्तु जटायुः असमर्थः भूत्वा प्रतिनिवृत्त।

सम्पातिः तु इतोऽपि उपरि गतवान्(जगाम)। तदा तस्य पक्षद्वयम् अपि दग्धम्। सः दक्षिण- समुद्रतीर पतितवान्(पपात)। तत्र प्राप्तान् प्राणिनः खादन् सः जीवति स्म।

सम्पातिः वानरमुखात् सर्व वृत्तान्तं ज्ञातवान्(जज्ञौ)। प्रीतः सः अङ्गदं स्वस्कन्धे आरोप्य उत्थितवान्(उत्तस्थौ)। दूरे समुद्रस्य अनन्तरं दृश्यमानं लङ्कापुरं तस्य कृते प्रदर्श्य उक्तवान्(उवाच) - 'सीता तत्र अस्ति' इति।

वस्तुतः आञ्जनेयः समुद्रोल्लङ्घने समर्थः आसीत्। किन्तु सः स्वसामर्थ्यम् इदानीं न जानाति। आञ्जनेयः बाल्ये ऋषीन् बहुपीडयति स्म। तदा ते तं शप्तवन्तः(शेपुः) - भवतः शक्तिसामर्थ्यं विस्मृतं भवतु इति। जाम्बवः तत् स्मारयन् उक्तवान्(उवाच) - 'भोः आञ्जनेय। रामकार्यं कर्तुं भवान् एव समर्थः। अतः सिद्धो भवतु' इति।

तदा आञ्जनेयः मनसि रामध्यानं कृतवान्(चकार)। महावेगेन आकाशे उत्प्लुतवान्(उत्पुप्लुवे)। एवम् आकाशमार्गे सः लङ्गमानः आसीत्। तदा देवाः तस्य शक्तिपरीक्षार्थं सुरसां तत्र प्रेषितवन्तः(प्रेषयामासुः)।

देवतास्त्री सुरसा भयङ्करराक्षसाकारं धृतवती(दधार)। मुखं व्यादाय आञ्जनेयं गिलितुम् आगतवती(आजगाम)। तो दृष्ट्वा आञ्जनेयः स्वशरीरं वर्धितवान्(वर्धयामास)। सा अपि मुखं विशालं कृतवती(चकार)। आञ्जनेयः इतोऽपि वर्धितः। सा अपि मुखम् इतोऽपि विशालं कृतवती(चकार)। तदा आञ्जनेयः झटित्ति सूक्ष्मरूपं धृतवान्(दधार)। सुरसायाः मुखं प्रविष्टवान्(प्रविवेश)। तत्र स्वदेहं वर्धितवान्(वर्धयामास)। तदा सुरसायाः शरीरं विदीर्णम्। आञ्जनेयः बहिः आगतवान्(आजगाम)। सुरसा पुनः देवतारूपेण देवलोकं गतवती(जगाम)।

लङ्घनसमये आञ्जनेयस्य छाया समुद्रे पतति स्म। राहोः माता सिंहिका नाम्नी राक्षसी तां छायां गृहीत्वा आक्रष्टुम् आरब्धवती(आरेभे)। 'मां यः कोऽपि कर्षति' इति आञ्जनेयः ज्ञातवान्(जज्ञौ)। अधः सिंहिकां दृष्टवान्(ददर्श)। एकेनैव मुष्टिप्रहारेण तां मारितवान्(मारयामास)।

एवं सर्वान् अवरोधान् विजित्य आञ्जनेयः आकाशमार्गे गच्छति स्म। सुवर्चला इत्येका नागकन्यका मीनरूपं धृत्वा आश्चर्येण उपरि पश्यति स्म। तदा तस्याः मुखे आञ्जनेयस्य एकः स्वेदबिन्दुः पतितः। तेन सुवर्चला गर्भिणी अभवत्। सा एकं पुत्रं प्राप्तवती(प्राप)। सः पुत्रः एव अपारशक्तिशाली मत्स्यवल्लभः।

पूर्व सर्वेषां पर्वतानां पक्षाः आसन्। इन्द्रः वज्रायुधेन तेषां पश्चच्छेदं कृतवान्(चकार)। तदा हिमवतः पुत्रः मैनाकः वायुसाहाय्येन समुद्रे निमग्नः।

मैनाकः आञ्जनेयं दृष्टवान्(ददर्श)। सः समुद्रतः उत्थाय प्रार्थितवान्(प्रार्थयामास) - "भोः आञ्जनेय! किश्चित्कालं मम उपरि विश्रम्य अग्रे गच्छतु" इति।

आञ्जनेयः तस्य वचनम् अङ्गीकृतवान्(अङ्गीचकार)। किञ्चित्कालं मैनाकपर्वते स्थित्वा पुनः अग्रे गतवान्(जगाम)।

आञ्जनेयः लङ्कां प्राप्तवान्(प्राप)। लङ्किणी नाम लङ्कादेवता सर्वदा नगरं रक्षति स्म। सा आञ्जनेयस्य आगमनं दृष्टवती(ददर्श)। भीकराकारेण शूलं गृहीत्वा तं मारयितुम् आगतवती(आजगाम)।

आञ्जनेयः सूक्ष्मरूपेण लङ्काद्वारं लङ्घमानः आसीत्। लङ्किणी तं मक्षिकाम् इव स्वमुष्टिमध्ये गुहीतवती तदा आञ्जनेयः तस्याः करतलं दष्टवान्(ददंश)। करतलतः रक्तं स्रोतुम् आरब्धम्। आञ्जनेयः शीघ्रं उत्प्लुत्य लङ्किण्याः वक्षस्थले मुष्टिप्रहारं कृतवान्(चकार)। तेन मुष्टिप्रहारेण लङ्किणी भूमौ पतितवती(पपात)।

महता प्रयासेन सा शनैः उत्थितवती(उत्तस्थौ)। आञ्जनेयं नमस्कृत्य उक्तवती(उवाच) - "जयशील! ब्रह्मा माम् उक्तवान्(उवाच) आसीत्- 'यदा भवती एवं पतति तदा लङ्कायाः विनाशकालः' इति। शापवशात् अहम् एवं क्षुद्रदेवता भूत्वा लङ्कानगरं रक्षन्ती अस्मि। इदानीम् अहं गच्छामि। भवान् अपि गन्तुं शक्नोति' इति। एवम् उक्त्‌वा सा गन्धर्वस्त्री भूत्वा आकाशे अन्तर्हिता अभवत्।

आञ्जनेयः लङ्कानगरं प्रविष्टवान्(प्रविवेश)। नगरे मणिदोषैः प्रकाश्यमानानि उन्नतसौधानि आसन्। एतादृश-लङ्कानगरस्य सौन्दर्यं वैभवं च दृष्ट्वा तस्य आश्चर्यम् अभवत्। किन्तु तत्र सीता कुत्र अस्ति इति सः अन्विष्यति?

आञ्जनेयः सूक्ष्मरूपेण लङ्कानगरे सर्वत्र सीताम् अन्विष्टवान्(अन्वियेष)। रावणस्य अन्तःपुरं प्रविष्टवान्(प्रविवेश)। तत्र मण्डोदरीं दृष्ट्वा प्रथमम् 'एषा एव सीता' इति चिन्तितवान्(चिन्तयामास)। अनन्तरक्षणे वस्तुस्थितिं ज्ञातवान्(जज्ञौ)।

यत्र कुत्रापि सीता न दृष्टा। पुनः ताम् अन्विष्यन् अशोकवनं गतवान्(जगाम)। तत्र सः वृक्षतः वृक्षम् उत्प्लवते स्म। तदा शान्तस्वरेण उच्चार्यमाणं रामनाम शृतवान्(शुश्राव)।

तत्र एकं चन्द्रकान्तशिलनिर्मितं मण्डपम् आसीत्। सीता तत्र उपविश्य रामध्यानं करोति स्म। तस्याः नेत्रतः अश्रुधारा प्रवहति स्म। मण्डपं परितः विविधानि आयुधानि धरन्यः राक्षसस्त्रियः रक्षणं कुर्वन्ति स्म।

मण्डपस्य पार्श्वे एकः शिंशपावृक्षः आसीत्। आञ्जनेयः तदुपरि उपविश्य पश्यन् आसीत्। सीता मण्डपतः उत्थितवती(उत्तस्थौ)। पार्श्वे विद्यमानस्य अशोकवृक्षस्य अधः आगत्य उपविष्टवती(उपविवेश)। तदा रावणः साटोपं अशोकवनम् आगतवान्(आजगाम)। सुन्दर्यः देव-गन्धर्व-नाग-यक्ष-राक्षस-मानवस्त्रियः तस्य वैभवं श्लाघमानाः आगतवत्यः(आजग्मुः)।

रावणः अशोकवृक्षस्य समीपम् आगतवान्(आजगाम)। सीतयाः पुरतः स्थित्वा उक्तवान्(उवाच) - "भोः, इदानीं वा मम वचनं श्रृणोतु। क्षुद्रमानवे रामे मा विश्वसितु। रामः अत्र लङ्कलनगरम् आगन्तुं कदापि न शक्नोति। किमर्थं वृथा चिन्ता? विवेकशालिनी भवतु" इति।

सीता तृणमन्तरतः कृत्वा उक्तवती(उवाच) - "भोः रावण। भवतः प्रगल्भवचनैः बल-दर्पैः वा अहं भीता भवामि इति मा चिन्तयतु। भवान् महाधूर्तः! रामः भवन्तं यथा-योग्यं दण्डयति एव। असम्बद्ध मा प्रलपतु। रामः अत्र आगत्य भवन्तं मारयति।

भवतः मरणकालः सन्निहितः अस्ति। तथाऽपि यदि जीवितुम् इच्छति तर्हि मां रामस्य कृते प्रत्यर्पयतु" इति।

सीतायाः वचनं श्रुत्वा रावणः बहु क्रोधाविष्टः अभवत्। सः खङ्गम् उद्यम्य उक्तवान्(उवाच) - 'भवतीम् इदानीम् एव मारयामि इति।

"मां मारयितुं भवान् न शक्नोति। भवान् एवं मां भाययति चेत् अहं भीता भवामि इति चिन्तयति किम्? रावणस्य वैभवं दृष्ट्वा रामस्य पत्नी कदापि व्यामुग्धा न भवति। भवतः वशवर्तिनी न भवति!"

"किमर्थं वशवर्तिनी न भवति? तथा भवेदेव। तदा एव शूरस्य मम तृप्तिः, शान्तिः!"

"भवान् शूरः वा? धूर्त! यदि भवान् वीरः अभविष्यत् तर्हि युद्धे रामं विजित्य माम् आनेष्यत्। भवान् कपटी। रामः भवन्तं मारयत्येव। मा विस्मरतु।"

रावणः रोषेण ततः प्रस्थितवान्(प्रतस्थौ)। मण्डोदरी तस्य सान्त्वनं कुर्वती तम् अन्यन्त्र नीतवती(निनाय)। अनन्तरं राक्षसस्त्रीणां निद्रासमाये आञ्जनेयः
वृक्षतः अवतीर्णवान्(अवततार)। सीतायाः सविधे स्व-परि- चयम् उक्तवान्(उवाच)। रामेण दत्तम् अङ्गुलीयकं तस्याः कृते समर्पितवान्(समार्पिपत्)। आञ्जनेयः सीतायाः कृते विश्वरूपं प्रदर्शयन् उक्तवान्(उवाच) - "भवती मम स्कन्धे उपविशतु। अहं भवतीं रामसमीपं नवामि" इति।

"किन्तु, आञ्जनेय। सः समीचीनः क्रमः न। रामः रावणं मारयित्वा मां नयतु। तावत्पर्यन्तं शोकतप्ता सीता आशोकवने एव भविष्यति। एतं विषयं रामस्य कृते सूचयतु।" इति उक्‌त्वा सीता रामस्य कृते दातुं स्वचूडामणिमं आञ्जनेयस्य हस्ते दत्तवती(ददौ)।

अहं लङ्काम् आगतवान्(आजगाम) इति विषयं राक्षसाः जानीयुः इति आञ्जनेयः चिन्तितवान्(चिन्तयामास) अतः सः सुन्दरस्य अशोकवनस्य ध्वंसं कृतवान्(चकार)। तदा रावणः तं मारयितुम् अक्षकुमार-जम्बु-मालि-इत्यादि राक्षसान् प्रेषितवान्(प्रेषयामास)। आञ्जनेयः तान् सर्वान् मारितवान्(मारयामास)। तैः सह आगतान् सहस्त्रशः राक्षसभटान् अपि मारितवान्(मारयामास)।

अन्ते रावणस्य ज्येष्ठपुत्रः इन्द्रजित् युद्धार्थम् आगतवान्(आजगाम)। सः आञ्जनेयस्य उपरि ब्रह्मास्त्रप्रयोगं कृतवान्(चकार)। तदा आञ्जनेयः चिन्तितवान्(चिन्तयामास) - "इदं ब्रह्मणः अस्त्रम्। ब्रह्मा च पूजनीयः। अतः ब्रह्मास्त्रस्य तिरस्कारं न करोमि। किञ्जित्कालम् अनेन अस्त्रेण बद्धः भवामि । रावणस्य कृते कानिचन हितवाक्यानि च वदामि" इति। अनन्तरं भटाः तं रावणसभां नीतवन्तः(निन्युः)।

रावणः उन्नतसिंहासने उपविष्टवान् आसीत्। सः श्रृङ्खलाभिः बद्धम् आञ्जनेयं दृष्ट्वा उपहासं कृतवान्(चकार)। 

शधिं ति आञ्जनेयः स्वशरीरं वर्धितवान्(वर्धयामास)। तदा श्रृङ्खलाः भग्नाः। सः स्वलाङ्गूलम् अपि बहुदीर्घं वर्धितवान्(वर्धयामास)। तत् वलयीकृत्य उन्नतसि हासनवत् कृत्वा उपविष्टवान्(उपविवेश)।

आञ्जनेयः उक्तवान्(उवाच) - "भोः राक्षसराज! रावण! अहं श्रीरामस्य दूतः। रामः वानरभटैः सह अत्र आगत्य लङ्कानगरं नाशयति। अहं बहु बलशाली इति वृथा गर्वः मास्तु। दुर्बलाः पिपीलिकाः अपि सर्पं मारयितुं शक्‌नुवन्ति इति भवान् जानाति एव। अतः सीतां रामस्य कृते प्रत्यर्पयतु। क्षमां प्रार्थयतु" इति।

तत् श्रुत्वा रावणः रोषाविष्टः अभवत्। सः आञ्जनेयं मारयितुं खङ्गं गृहीतवान्(जग्राह)। तदा विभीषणः रावणं उक्तवान्(उवाच) - "भोः एषः धर्मः न। दूतः न वध्यः"

"तर्हि एवं कुर्मः। स्व-लाङ्गूलविषये अस्य बहु गर्वः अस्ति। अतः अस्य लाङ्गुलं वस्त्रेण बद्ध्‌वा तैलं विलिप्य अग्निना ज्वालयन्तु"- इति रावणः आज्ञापितवान्(आज्ञापयामास)।

राक्षसभटाः लाङ्गुलस्य वस्त्रबन्धनं कर्तुम् आरब्धवन्तः(आरेभिरे)। किन्तु लाङ्गुलं वर्धते एव! पुनः पुनः तैलं लिप्तं चेदपि न पर्याप्तम्। अन्ते यथाकथञ्चित् ज्वालितवन्तः(ज्वालयामासुः)।

आञ्जनेयः पुनः शरीरं वर्धितवान्(वर्धयामास)। सिंहनादं कुर्वन् उत्प्लवनं कृतवान्(चकार)। ज्वलत् लाङ्गूलं परिवर्तयन् सः सौधतः 
सौधम् उत्प्लुतवान्(उत्पुप्लुवे)।

समग्रं लङ्कानगरं ज्वालितवान्(ज्वालयामास)। किन्तु अग्नितापेन स तु न पीडितः। समग्रं लङ्कानगरं दग्धम्। रावणस्य अन्तःपुरसौधानि अपि दग्धानि। अनेके राक्षसाः मृताः। किन्तु विभीषणस्य भवनम् एकम् अवशिष्टम्।

ततः आञ्जनेयः अशोकवनं गतवान्(जगाम)। सीता तत्र स्वस्था आसीत्। तां दृष्ट्वा ततः समुद्रसमीपम् आगतवान्(आजगाम)। जले पतितवान्(पपात)। अभिः शान्तः। अनन्तरं पुनः समुद्रम् उल्लङ्ख्य वानराणां समीपम् आगतवान्(आजगाम)। वानराः सर्वे तस्थ प्रतीक्षां कुर्वन्ति स्म । तैः सह रामसमीपम् आगतवान्(आजगाम)। रामस्य कृते चूडामणिं समर्पितवान्(समार्पिपत्)।

चूडामणिं दृष्ट्वा रामस्य सीतायाः स्मरणम् पुनः पुनः अभवत् । आञ्जनेयः सीतायाः सर्वं वृत्तान्तं निवेदितवान्(निवेदयामास)।

रामः आञ्जनेयम् आलिङ्ङ्ग्य उक्तवान्(उवाच) - "भोः आञ्जनेय! भवान् महत् कार्यं साधितवान्(साधयामास)। भवादृशानां साहाय्यम् अस्ति चेत्
यक्तिमपि साधमितुं शक्यते। भवान् बहु बुद्धिशाली अस्ति। लोके भवान् कीर्तिशाली भवतु" इति।

रामः कोदण्डं धनुः गृहीतवान्(जग्राह)। रावणवधार्थं सः सिद्धः अभवत्। विभीषणः रावणस्य अनुजः। सः रावणम् उक्तवान्(उवाच) - "रामेण सह युद्धं मास्तु। सीतां रामस्य कृते प्रत्यर्पयतु" इति ।

"भवतः दुराग्रहेण राक्षसकुलस्य मरण भविष्यति। तथा न करणीयम्" इत्यपि सः उक्तवान्(उवाच)।

किन्तु रावणः क्रुद्धः अभवत्। सः विभीषणं तर्जितवान्(ततर्ज)  -"रे मूर्ख! कथं भवान् राक्षसकुले उत्पन्नः? भवान् कुलघातकः। शूर्पणखायाः अवमाननं दृष्ट्वा अपि भवतः लज्जा न भवति वा? अधम। इदानीम् एव लङ्कानगरतः बहिः गच्छतु। पुनः अत्रैव तिष्ठति चेत् भवन्तं चित्रहिंसया मारयामि" इति।

विभीषणः स्व-सहचरैः सह लङ्कां परित्यज्य प्रस्थितवान्(प्रतस्थौ)।
