"चन्दमामा" अहम् इतःपरं प्रतिमासं संस्कृतभाषया अपि प्रकाशिता भवामि। प्रत्येकभाषायाः सरलं कठिनं चा इति मुखद्वयम्। अत्र कथाः सरल संस्कृत-भाषया एव भवन्ति। छात्राः अपि उत्साहेन पठन्तु, अर्धम् अपि जानन्तु इति मम दृष्टिः। अतः अत्र प्रसिद्धाः शब्दाः एवं प्रयुक्ताः, सन्धिः, दीर्घसमासः, दूरान्वयः इत्यादयः न कृताः। तथा च युष्मच्छब्दस्य स्थाने भवच्छब्दः प्रयुक्तः। प्रयोगः कृत: 'चन्दमामा' इति मम नाम भारतदेशे सर्वत्र प्रसिद्ध रूढं च। संस्कृते अपि मम नाम्नः अर्थं शृण्वन्तु - चन्दस्य मा चन्दमा। चन्दमां माति इति चन्दमामा। चन्दः चन्द्रः । मा-श्रीः । माति = तोलयति। चन्द्रकान्तिसदृशी इत्यर्थः।
