महाराष्ट्रं निर्मूलयितुं प्रस्थितेन औरङ्गजेबेन स्वजीवितावधौ षड्विंशतिवर्षाणि दक्षीणापठे एव यापनीयानि आपतितानि। राजधान्यां सः न आसीत् इति कृत्वा शासनव्यवहारः अव्यवस्थितः सञ्जातः। अकबर्-नामकः पुत्रः पितरं विरुध्य पर्षीया-देशं गतवान्(जगाम)। अनेन अतीव दुःखितः औरङ्गजेबः १७०७ तमे बत्सरे अहमदनगरे दिवङ्गतः।

तस्य पुत्राणां परस्परकलहः रक्तपातस्य निमित्तं सञ्जातम्। औरङ्गजेयस्य ज्येष्ठपुत्रः अनुजद्वयं मारयित्वा 'बहादुरषा' नाम्नि सिंहासनम् आक्रान्तवान्(आचक्राम)। १७१२ तमे वत्सरे तस्य मरणस्य अनन्तरं तदीयः ज्येष्ठपुत्रः 'जहांगीर-षा' स्वसहोदरत्रयं मारयित्वा सिंहासनम् आरूढवान्(आरुरोह)।

पुनः एकवर्षावधौ एतदीयः मातुलपुत्रः एतं मारवित्वा सिंहासने उपविष्टवान्(उपविवेश)। तदनन्तरं दुष्टसहोदरत्वेन ख्यातौ सैय्यदसहोदरौ अधिकारं वशीकृतवन्तः(वशीचक्रतुः)। ततः स्वैरं व्यवहरन्तः ते एकस्य अनन्तरम् एकं सिंहासने आरोपयन्तः त्रीन् महाराजान् मारिततवन्तः(मारयामासुः)।

अन्ते 'मोहम्मद्षा' सिंहासनम् आरूढवान्(आरुरोह)। सैय्यदसहोदरौ मारितवान्(मारयामास) च। किन्तु एतावति एव काले दिल्लीनगरस्य अशान्तिम्, अव्यवस्थितपरिस्थितिं च पर्षिया-महाराजः 'नदिरषा' ज्ञातवान्(जज्ञौ)। सः महत्या सेनया सह दिल्लीं वशीकर्तुं भारतस्य उपरि आक्रमणं कृतवान्(चकार)।

'नादिरषा' महोदयं निरोद्धुं पर्याप्तं सेनाबलं, धैर्यसाहसादिकं वा 'मोहम्मद-षा' महोदयस्य न आसीत्। सः राज-पुत्राणां साहाय्यं न याचितवान्(याचयामास) अपि। अतः नादिर-षा विनायासं दिल्लीं वशीकृतवान्। अनन्योपायः मोहम्मदषा, नादिरषा-महोदयं स्वागतीकृतवान्(स्वागतीचकार)।

नादिरषा दिल्लीनगरे सुखभोगान् अनुभवति स्म। तदीयाः सैनिकाः तु नगरं लुण्ठितवन्तः(लुलुण्ठुः)। कदाचित् "नादिरषा मृतः" इति किंवदन्ती-प्रसृता। तदा दिल्लीपौराः महता सन्तोषेण पर्षियासैनिकान् मारयितुम् आरब्धवन्तः(आरेभिरे)।

एतां वार्ता श्रुत्वा नादिरषा स्वसैनिकान् प्रतिहिंसार्थं प्रतीकारार्थं च प्रोत्साहितवान्(प्रोत्साहयामास)। ते सैनिकाः उच्छङखलाः गृहाणि आपणान् च लुण्ठितवन्तः(लुलुण्ठुः), नाशितवन्तः(नाशयामासुः) च। एकस्मिन् एव दिने पुरुषस्त्रीभेदं विना त्रिसहस्रजनान् मारितवन्तः(मारयामासुः)।

पर्षिया-सैनिकाः भवनानि अपि दाहितवन्तः(दाहयामासुः) रमणीयाः प्रासादाः भस्मावशेषतां गताः। पुरतः दृश्यमानः सर्वः अपि मारितः एव। विशालं दिल्लीनगरम् इदानीं श्मशानसदृशं दृश्यते स्म।

अपरिमित धन-सुवर्ण मणि-रत्रादिभिः सह जगत्-प्रसिद्धं मयूरसिंहासनम् अपि नादिरषा नीतवान्(निनीय)। एतदतिरिच्य  सहस्रशः गजान् सप्तसहस्र-स‌ङ्ख्याकान् अश्वान् दशसहस्रमितान् उष्ट्रान्, विविधवृत्तिनिपुणान् शिल्पिनः च पर्षियां नीतवान्(निनीय) नादिरषा।

सुप्रसिद्ध-कोहिनूर-वज्रार्थं नादिरषा, मोगलराजभवनानि सर्वाणि अ‌न्विष्टवान्(अन्वियेष)। "अमूल्यं एतत् वज्रं मोहम्मदषा स्वीये उष्णीषे गोपितवान् अस्ति" इति वार्ता एकः मोगलः अधिकारी नादिरषा-महोदयाय सूचितवान्(सूचयामास)।

ज्ञातरहस्यः नादिरषा मोहम्मदषा-समीपे - "मित्र। मैत्रीसंस्मरणार्थम् अस्माकम् उष्णीषयोः विनिमयं करवाव किम्?" इति पृच्छन् स्वकीयम् उष्णीषं मोहम्मद-षा-महोदयाय दत्तवान्(ददौ)। तथैव तस्य उष्णीषं स्वीकृत्य स्वयं धृतवान्(दधार)। एवंरीत्या कोहिनूरुवज्रं नादिरषा-महोदयस्य हस्तगतं जातम्।

दिल्लीनगरं रक्तसागरे निमज्जयन् नादिरषा मोगलसाम्राज्यं प्रति प्राणापहारकं प्रहारम् एव दत्तवान्(ददौ)। अनन्तरकाले फ्रेञ्चजनाः आङ्ग्लवणिजः, च भारतदेशस्य ऐश्वर्येण आकृष्टाः, क्रमशः आगन्तुं समारव्धवन्तः(समारेभिरे)।
