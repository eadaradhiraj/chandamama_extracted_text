चन्दमामा प्रजल्पति

नौका वाचं शृणोति - जपान्देशे "किनोकावामारू" नाम नौका निर्मिता। नाविकः 'गच्छतु' इत्युक्ते सा नौका अंग्रे चलति, 'तिष्ठतु' इत्युक्ते तिष्ठति। ईदृशी नौका प्रपञ्चे एवं प्रथमा, अत्र वाचा नियन्त्रयितुं शक्यं यन्त्रम् आयोजितम्। 'नाविकस्य आज्ञां श्रुत्वा यन्त्रं चालयितुम् अन्तः तन्त्रज्ञः स्यात् इति मा भावयन्तु। तन्त्रज्ञस्य स्थाने मस्तिष्कयन्त्रं योजितम् अस्ति।

सौरशक्त्‌या विद्युच्छक्तिः - 'कालिफोर्निया' नगरे 'सोलार ओन्' नाम प्रयोगशाला अस्ति। पर्वताकाराः पञ्चदशसहस्त्राणि दर्पणाः तथा स्थाप्यन्ते यथा तद्‌द्वारा सूर्यरश्मयः मरुभूमेः लवणसरोवरे प्रसरेषु अनया व्यवस्थया पञ्चाशत्सहस्त्राणां गृहाणां पर्याप्ता विद्युच्छक्तिः उत्पन्ना भविष्यति। एतदुत्पादनार्थं निर्दिष्टः समयः 1988 क्रिस्ताब्दः। एषा वार्ता "सैन्स् डैजेस्ट्" पत्रिकायां प्रकटीकृता।

प्रपञ्चे बृहत्-पुष्पमाला - अमेरिका देशे जमैका नगरे प्रसिद्धः भारतीयः योगी चिन्मयः दशसहस्त्राणि गीतानि समापितवान्। तस्मिन् सन्दर्भे बृहत्-पुष्पमाला समर्पिता। दशसहस्त्रैः पुष्पैः प्रथिता एषा प्रपञ्चे एव बृहत्-पुष्पमाला इति जनाः कथयन्ति। योगी चिन्मयः पाण्डिचेरि-अरविन्दाश्रमे शिक्षणं प्राप्तवान्।

भवन्तः जानन्ति वा? - 1. भूगर्भे प्रपशे एव बृहद्‌गुहाः कुत्र सन्ति? 2. बृहदाकाराः हिमखण्डाः प्रपञ्चे केषु केषु प्रदेशेषु दृश्यन्ते? 3. प्रपञ्चे अत्युन्नतः जलपातः कुत्र अस्ति? 4. प्रपञ्चे बृहदाकारः अग्निपर्वतः कुत्र अस्ति? 5. एष्याखण्डे अतिविशालं कृत्रिमसरोवरं कुत्र अस्ति?
