[महामायस्य अद्भुतशक्तयः सर्वाः पिङ्गलेन वशीकृताः। तदा भल्लूकपर्वते निवसन्तः पिशाचाः सर्वे परस्परं विवदितुम् आरब्धवन्तः(आरेभिरे)। पद्मपादः भल्लूककेतुम् आनेतुं पिङ्गलं प्रेषितवान्(प्रेषयामास)। पिङ्गलः भल्लूककेतुम् आनीतवान्(आनयामास)। तदा पिशाचाः सर्वे कोलाहलं कुर्वन्तः भल्लूककेतोः समीपम् आगतवन्तः(जग्मुः)।]

"इतःपरं विवादस्य न अवकाशः। अस्माकं कृते युक्तः नायकः लब्धः..." इति वदन्तः पिशाचाः कूर्दमानाः नृत्यन्तः च आगतवन्तः(जग्मुः)। एतत्सर्वं दृष्ट्‌वा पद्मपादस्य मनसि एव हासः! किन्तु पिशाचानां स्थूलकायं, कठोरध्वनिम् अतिकृष्णवर्णम् असुन्दरकेशान्, रक्तनेत्रे, औष्ठौ विदीर्य बहिरागतान् दंष्ट्रान्, अनागरिक-प्रवृत्तिम्, आकारं व्यवहारं च दृष्ट्वा जुगुप्सितः भल्लूककेतुः, मुखं परिवर्तितवान्(परिवर्तयामास)। एतत् दृष्ट्वा पद्मपादः पिङ्गलं समीपे आहूय, मन्दस्वरेण तस्य कर्णे एवम् उक्तवान्(उवाच) - 'पिङ्गल, एषः भल्लूककेतुः यद्यपि इदानीम् अस्माकं वशवर्ती, तथापि अत्रैव तिष्ठतु। एते पिशाचाः प्राणि-सदृशाः। नायकं विना स्थातुम् अनर्हाः। एतेषां देहशक्तिः अधिका। परं बुद्धिशक्तिः न्यूना एव। अतः भल्लूककेतुः अस्मदादेशानुसारेण पिशाचान् नियमयन् अस्मिन् पर्वते एव वसतु। वयम् इतः गच्छामः' इति। तदा भल्लूककेतुः एव पिङ्गलम् उक्तवान्(उवाच) - "प्रभो। इदानीं भवान् एव शरणं मम। भवतः गुरोः अभिप्रायः ज्ञातः मया। किन्तु अहम् एतेषां क्षुद्रपिशाचानां नायकः भवितुं न इच्छामि। इतःपरम् अहं भवतः पादसेवकः। भवतः सेवा एव मम महदनुग्रहः। कृपया गुरोः अनुमतिं सम्पाद्य मां भवता सह एव नयतु" इति।

पिङ्गलः निरुत्तरः पद्मपादमुखं दृष्टवान्(ददर्श)। पद्मपादः भल्लूककेतुम् उक्तवान्(उवाच) - "भल्लूककेतो! भावावेगं विना सम्यक् चिन्तयतु प्रथमम्। अस्मिन् पर्वतप्रान्ते निवसतः पिशाच-गणस्य नायकत्व-निर्वहणं नाम महत्तरं कार्यम्।

"हं हो ! अहम् भावावेगे न अस्मि। एतेषां पिशाचानां सहवासः सर्वथा मास्तु। कीर्तिः पदवी वा मम मास्तु एव" इति वदन् भल्लूककेतुः पद्मपादं साष्टाङ्गं नमस्कृतवान्(नमश्चकार)। तावति काले, पिशाचाः भल्लूककेतुं परिवार्य -"अहो। भल्लूककेतुः अस्माकं नायकः। हो, हो" इति सन्तोषेण नर्तनं कृतवन्तः। कर्णकठोरं तेषां विकृतध्वनिं श्रुत्वा खिन्नः पिङ्गलः उक्तवान्(उवाच) - "आर्य, पद्मपादमहोदय! मम मनसि एकः उपायः स्फुरितः। तथा कृतं चेत् सर्वेषाम् अपि समस्या परिहृता भविष्यति। यदि अनुज्ञां ददाति, कथयामि" इति।

"किं तत्?" पृष्टवान्(पप्रच्छ) पद्मपादः।

"गल्लूककेतोः तु अस्माकं सेवायाम् एव तृप्तिः । अतः सः पिशाच-नायकत्वेन अत्र पर्वतप्रान्ते स्थातुं न इच्छति । एतान् पिशाचान् एवमेव त्यजामः चेत् एते यत्किमपि अकार्य कुर्युः सुरापानतः मत्ताः वानराः इव। तदा लोकस्य अपि कष्टम् अस्माकम् अपि अपकीर्तिः । अतः एते समूलं नाशनीयाः । एतेषाम् उपरि महामाबस्व अप्रतिमखड्गस्य प्रयोगं कुर्मः । एतान् नाशयामः" इति।

एतत् वचनं श्रुत्वा सर्वनाशभीताः पिशाचाः हाहाकारं कृतवन्तः(चक्रुः)। "मास्तु मास्तु" इति आक्रोशं कृतवन्तः(चक्रुः)। केचन पिशाचाः क्रुद्धाः। केचन अतीवभीताः पलावितुम् आरब्धवन्तः(आरेभिरे)।

अन्ये केचन किंकर्तव्य-विमूढाः मौनं स्थितवन्तः। अपरे चिन्तामग्नाः अभवन्। तदा तेषु दीर्घकेशी एकः सर्वान् पिशाचान् एकत्र समाहूय पिशाचभाषायां किमपि वक्तुम् आरब्धभुवान् (आरेभे)। प्रथमं तस्य वाक्यं न कोऽपि शृतवान्(शुश्राव)। किन्तु सः स्वप्रयत्नम् अपि न त्यजति (स्म)। पुनः पुनः पिशाचान् उद्दिश्य उच्चैः उक्तवान्(उवाच)। क्रमेण सर्वे पिशाचाः तस्य वचने सञ्जातविश्वासाः अभवन्। दीर्घकेशी यथा वदति तथा कर्तुम् अङ्गीकृतवन्तः(अङ्गीचक्रुः)। अन्ते पिशाचाः एककण्ठेन उक्तवन्तः (ऊचुः)- "महामान्त्रिकप्रभो! अस्माकं नाशनं न युक्तम्। यदि भल्लूककेतुः अस्माकं नायकः भवितुं न इच्छति, तर्हि वयम् एव अस्माकं नायकस्य चयनं कुर्मः। भवान् अनुमतिम् अनुगृ‌ह्णातु" इति।

"एवं वा? तर्हि समीचीनम्। अत्र मम आक्षेपः नास्ति। भवन्तः नायकत्वसमस्यां कथं परिहरन्ति इति इदानीम् एव प्रदर्शयन्तु। वयम् अपि परिशीलयामः" इति उक्तवान्(उवाच) पद्मपादः।

"मनुष्येषु इव अस्मासु अपि बलाढ्यः समर्थः एव नायकः भवति। कः सर्वसमर्थः इति इदानीम् एव निर्णयं कुर्मः।" इति उक्तवन्तः (ऊचुः) पिशाचाः। अनन्तरं मुष्टीमुष्टि, केशाकेशि युद्धं प्रवृत्तम्।
*
"एषः क्रमः युक्ततरः" इति सहर्षम् उक्तवान् पिङ्गलः। नायकत्वसम्पादनार्थं प्रवृत्तं युद्धं शीघ्रं न समाप्तम्। पिशाचाः क्षणे क्षणे रूपान्तरं धरन्तः युद्धं कुर्वन्ति स्म। व्याघ्ररूपिणं नाशयितुं केचन गजरूपं धरन्ति स्म। गजरूपिणं नाशयितुम् अन्ये केचन सिंहरूपं धरन्ति स्म। केचन सर्परूपिणः, अन्ये केचन गजरूपिणः। दर्शकानां नेत्रयोः उत्सवः ! एवं किञ्चित्कालम् एषः विकृतस‌ङ्ग्रामः प्रवृत्तः। केचन मृताः अपि। अन्ते अवशिष्टाः सर्वे ऐकमत्येन बृहत्कायम् एकं नायकम् अङ्गीकृतवन्तः(अङ्गीचक्रुः)। सः पर्वतसदृशकायः, आरक्तनेत्रः, उग्ररुपी च आसीत्। 'पिशाचानां सर्वेषां नायकः अभवम्' इति तस्य महान् प्रमोदः। पिशाचैः नीयमानः सः आगत्य पद्मद्यपादस्य पादयोः पतितः। यथाकथञ्चित् एका समस्या परिहृत्ता इति पद्मपादस्य तृप्तिः सञ्जाता। पद्मपादः पिशाचनायकस्य कृते आशीर्वादं कुर्वन् उक्तवान्(उवाच)- "इतः परं भवन्तः अस्मिन् भल्लकपर्वते यथेष्टं विहारं कर्तुम् अर्हन्ति। किन्तु अहङ्कार-मदमत्ताः ग्रामं प्रविश्य जनान् पीडयन्ति चेत् परिणामः अन्यथा एव भवेत्। यावत् भवन्तः जनान् न पीडयन्ति, तावत् मम पिङ्गलस्य च अनुग्रहः भवताम् उपरि भविष्यति। इदानीं भवन्तः स्वैरं गन्तुम् अर्हन्ति" इति।

मृत्युभयात् विमोचिताः सर्वे पिशाचाः पद्मपादस्य वचनं श्रुत्वा अतीव संतुष्टाः अभवन्। तस्य सद्‌गुणान् वर्णयन्तः पुनः पुनः सन्तोषेण उच्चैः शब्दं कृतवन्तः। तेन शब्देन समग्रः पर्वतप्रान्तः प्रतिध्वनितः अभवत्। पिशाचानां मुखेषु आनन्दभावः विलसति स्म। आनन्दातिरेकेण युक्ताः पिशाचाः सर्वे स्वनायकं स्कन्धये आरोप्य, जयघोषं कुर्वन्तः पर्वतशिखरं
गतवन्तः(जग्मुः)।

पद्मपादः प्रसन्नवदनः किञ्चित्‌कालपर्यन्तम् एतेषां गमनं पश्यन् आसीत्। अनन्तरं सः पिङ्गलम् उक्तवान्(उवाच) - "पिङ्गल! एते पिशाचाः आकारमात्रेण घोररुपिणः। एतेषां मनसि आकारसदृशं घोरं किमपि नास्ति। एते बलात् भीताः। पश्यतु, साधवः इव कथम् अस्माकं वचनम् अङ्गीकृतवन्तः(अङ्गीचक्रुः)। एवमेव एतेषाम् उपरि अस्माकम् आधिपत्यं भविष्यति चेत् समीचीनं भवति। तदा एतेभ्यः अस्माकं वा दुर्बलानां ग्रामस्थानां वा भीतिः कापि न भविष्यति। एते सम्यक् अस्माकं वशे आनीताः। एतेषां नियमने भवदीयं सहकारम् अहं कदाऽपि न विस्मरामि। गृह-गमनतः पूर्व भवान् किञ्चित्कालं मम अतिथिः भवतु" इति।

पिङ्गलः "तथैव अस्तु" इति अङ्गीकृतवान्(अङ्गीचकार)। पद्मापादः मुष्टिमितां मृत्तिकां स्वीकृत्य अभिमन्त्रय क्षिप्तवान्(चिक्षेप)। तदानीं पिशाचागार्दभद्वयं हेङ्कारं कुर्वत् भूमिं विभिद्य आगतम्।

पद्मपादः एकं पिशाचम् आरूढवान्(आरुरोह)। पिङ्गलः अपरं गर्दभम् आरोढुं प्रवृत्तः। तदा भल्लूककेतुः नमस्कृत्य उक्तवान्(उवाच) - "प्रभो! भवान् मम स्कन्धम् आरुह्य उपविशतु। अहं भवतः सेवकः। पुष्पवत् भवन्तम् उन्नयामि" इति।

पिङ्गलः स्मयमानः पद्मपादस्य अनुमत्यनुसारं भल्लूककेतोः स्कन्धम् आरूढवान्(आरुरोह)। पद्मपादस्या गर्दभः चत्वारि पदानि अग्रे गत्वा आकाशम् उत्पतितवान्(उत्पपात)। तम् अनुसृत्य भल्लूककेतुः अपि आकाशमार्गे गतवान्(जगाम)। आरोहक-रहितः अन्यः गर्दभः तौ अनुसृत्य आकाशमार्गे गतः। अरण्यानि, पर्वताः, नद्यः च अतीताः सूर्यास्त-समये ते एकस्य नगरस्य समीपम् आगतवन्तः(आजग्मुः)। पद्मपादः पिङ्गलम् उक्तवान्(उवाच) - "तत्र दृश्यमानम् एव मम पितृगृहम्। मम अग्रजद्वयम् अपि शुकसरोवरे आहुतिं गतम् । इदानीम् अहम् एव गृहस्य अधिपतिः। पित्रा अनुगृहीतः मन्त्रग्रन्थः इतःपरं मदीयः एव" इति।
पद्मपादस्य वाहनभूतः गर्दभः भूमिम् अवतरन् पद्मपादगृहस्य पुरतः स्थितः। भल्लूककेतुः अपि तत्रैव अवतीर्य पिङ्गलम् अवतारितवान्(अवतारयामास)। गृहं परितः प्राकारः आसीत्। प्राकारमुखे अयोनिर्मित-द्वारस्य पुरतः कृष्णावर्णीय-जनद्वयं रक्षकत्वेन स्थितम् आसीत्। तौ पद्मपादं दृष्ट्वा शीघ्रं स्वहस्तस्थितं शूलम् एकवारम् उन्नमय्य - "जयतु पद्मपादः" इति जयघोषं कृतवन्तौ(चक्रतुः)।

प्रथमं पद्मपादः द्वारप्रवेशं कृतवान्(चकार)। तम् अनुसृत्य पिङ्गलः अपि प्रविष्टवान्(प्रविवेश)। अनन्तरं पिशाचगर्दभद्व्यम् अपि अदृश्यतां गत्तम् । भल्लूककेतुः एकस्मिन् पाश्चें हस्तौ बद्ध‌वा स्थितवान् । पद्मपादः पिङ्गलेन सह गृहस्य पुरतः विद्यमानम् उद्यानं प्रविश्य, ततः गृहसमीपम् आगतवान् । तदा सोपानस्य उपरि स्थितः दीर्घ-चेत-श्रमश्रुसहितः एकः वृद्धः दृष्टः । पद्मपादः तं दृष्ट्वा सगौरवं नमस्कृत्य पृष्ठतः स्थितं पिङ्गलम् उक्तवान् - "पिङ्गल! एते एव मम तातपादस्य गुरवः" इति।

सूक्ष्मं परिशील्य पद्मपादम् उक्तवान्(उवाच) - "पद्मपाद! एषः किल अवन्तिनगरीयः वटुः?"

"आम्, एषः एव सः वटुः" इति उक्तवान् पद्मपादः। तत् श्रुत्वा वृद्धः परमानन्देन उक्तवान्(उवाच) - "एवं वा? तर्हि भवता महामायस्य मरणस्थले स्थिताः अपूर्वशक्तयः वशीकृताः किल?" इति।

पद्मपादः मुखतः किमपि न उक्तवान्(उवाच)। अङ्गुल्यां धृतम् अड‌गुलीयकं, वज्रखचितं खङ्गं भूगोलं च वृद्धस्य कृते प्रदर्शितवान्(प्रदर्शयामास)। वृद्धः तानि वस्तूनि किञ्चित्कालं परीक्ष्य उक्तवान् (उवाच) - "पद्मपाद! इतःपरं भवन्तं जेतुं समर्थः मान्त्रिकः अस्मिन् प्रपश्चे अन्यः कोऽपि नास्ति एव। भवतः पित्रा प्रयत्नशतेन अपि साधयितुम् अशक्यं, भवान् साधितवान्(साधयामास)। एवं रीत्या पितुः आत्मा यथा तृप्येत तथा कृतवान्(चकार)। धन्यः भवान्, पुण्यवान् च" इति। "इतःपरं पित्रा अनुगृहीतानाम् ग्रन्थानां पूर्णस्वाम्यं मम किल?" इति पद्मपादः पृष्टवान्(प्रपच्छ)। वृद्धः स्मयमानः उक्तवान्(उवाच) "विश्वविजेत्री शक्तिः एव भवता सम्पादिता अस्ति। किं पुनः अनेन महाग्रन्थेन केवलेन? भवता सम्पादितां शक्तिम् अत्तिरिच्य अस्मिन् ग्रन्थे अन्यत् किमपि नास्ति। आत्मना साधयितुम् अशक्यं स्वपुत्रैः वा साधनीयम् इत्येव भवतः पितुः अन्तिमा आशा आसीत्। तदर्थम् एव मरणतः पूर्व सः ग्रन्थविषये पिङ्गलः अपि तं नमस्कृतवान्(नमश्चकार)। वृद्धः पिङ्गलं तादृशनियमान् उक्तवान्(उवाच)। महामायः भवतः पितुः प्रबलविरोधी। तम् एवं महामायं भवान् जितवान् किल?" इति।

वृद्धवचनं श्रुत्वा पद्मपादः 'स्वपितुः हृदाशयः कः आसीत्?' इति ज्ञातवान्। पद्मपादः चिन्तितवान्(चिन्तयामास) मनसि - "प्रबलविरोधिनं महामायं शक्तिहीनं कर्तुम् एव पिता मम उपयोगं स्वीकृतवान्(स्वीचकार)। अतिसमर्थयोः अपि अग्रजयोः आहुत्यनन्तरम् एव विजयः मदायत्तः सञ्जात्तः" इति।

पद्मपादे एवं चिन्तयति, वृद्धः पिङ्गलस्य भुजं प्रीत्या आस्फालयन् उक्तवान्(उवाच) "अवन्तीनगरीयः वटुः भवान् पद्मपादस्य सहायकः सञ्जातः इत्येतत् भाग्यम् एव। भवता एकं महत्कार्यं सन्पादितम्। एतदर्थम् अहं भवन्तम् अभिनन्दामि" इति।

पिङ्गलः कृतज्ञतापूर्वकं वृद्धं नमस्कृतवान्(नमश्चकार) स्रः एकसप्ताहपर्यन्तं पद्मपादस्य अतिथिः आसीत्। अनन्तरं स्वगृहं गन्तुम् आलोचितवान्(आलोचयामास)। तदा पद्मपादः तस्य कृते अत्यमूल्यानि वस्त्राणि सुवर्णशर्स्त्रादीनि च उपायनरूपेण दत्तवान्(ददौ)। पिङ्गलः तत्सर्वं स्वीकृतवान्(स्वीचकार)।

एतावदेव न, पद्मपादः पिङ्गलं प्रेषयितुं प्राकारद्वारपर्यन्तम् आगतवान्(आजगाम)। तथैव महामायहस्ततः वशीकृतं वस्तुत्रयं प्रदर्श्य उक्तवान्(उवाच) "मित्र ! एषु भवदभिलषितं यत्किमपि एकं स्वीकरोतु। तच्च सन्तोषेण ददामि" इति ।
पिङ्गलः तत् न अङ्गीकृतवान्(अङ्गीचकार)। सः स्मयमानः उक्तवान्(उवाच) - "पद्मपाद! महाशक्तिसम्पन्नानि एतानि वस्तूनि सामान्यतया मम समीपे किमर्थम्? तेन मम किं वा प्रयोजनम्? एतानि भवतः समीपे एव भवन्तु। यदि भवान् अन्यथा न चिन्तयति तर्हि किञ्चित् प्रार्थयितुम् इच्छामि" इति।

पद्मपादः उक्तवान्(उवाच) - "वदतु भोः, प्रार्थितं ददामि एवं" इति।

"भवतः समीपे महत्वपूर्णः एकः स्यूतः अस्ति किल? अस्य माहात्म्येन पाककार्यं विना एव सकलपाकपदार्थाः सिद्धाः भवन्ति। यदि तत् मम समीपे स्यात्, वृद्धा मम माता तुष्यति। यतः प्रतिदिनं तस्याः पाककरणकष्टं न्यूनं भविष्यति" इति उक्तवान्(उवाच) पिङ्गलः।

"तत् वा? अवश्यं ददामि" इति वदन् पद्मपादः तं स्यूतम् आनीय दत्तवान्(ददौ)। पिङ्गलः वृद्धं मन्त्रवेत्तारं, गुरुं पद्मपादं च नमस्कृत्य भल्लूककेतुम् आरूढवान्(आरुरोह)। आकाशमार्गे तस्य प्रयाणं प्रवृत्तम्।

सान्द्रैः मेधैः व्याप्ते आकाशे लीलया विहरन् भल्लूककेतुः मध्याह्नसमये अवन्तीनगरस्य सीमा प्रदेशं स्वगृहं च दृष्टवान्(ददर्श)। तदेकदृष्ट्या स्वगृहं पश्यन् भल्लूककेतुम् उक्तवान्(उवाच) - "अये! भल्लूककेतो। अलम् अग्रगमनेन । तत्र वृक्षसमूहमध्ये अवतारयतु" इति।

भल्लूककेतुः पिङ्गलेन प्रदर्शिते स्थले अवन्तिनगरस्य 'सीमाप्रदेशे एकस्यां वृक्षवाटिकायाम् अवतीर्णः।

पिङ्गलः भल्लूककेतोः स्कन्धात् अवतीर्य उक्तवान्(उवाच) - "भल्लूक्केतो। विचित्राकारं भवन्तं मया सह नयामि चेत् अनर्थम् एव स्यात्। जनाः मूर्चिछताः भवेयुः। मम माता तु भवन्तं दृष्ट्वा.....। हन्त! मास्तु एव एतत् सर्वम्। कः परिहारः अस्य?" इति वदति (स्म)।

पिङ्गलस्य मनस्थितिं जानन् भल्लूककेतुः हसन् उक्तवान्(उवाच) - "प्रभो! चिन्ता मास्तु। भवान् एकः एत्रा नगरं प्रविशतु । यदा मम साहाय्यम् अपेक्षितं तदा मदीयं मर्ममन्त्रं स्मरतु। अहं तदा प्रत्यक्षः भवामि" इति । अनन्तरं सः पिङ्गलस्य कर्णे किमपि मर्ममन्त्रम् उपदिश्य अदृश्यतां गतवान्(जगाम)।

पिङ्गलः पद्मपादेन दत्तां धनराशिं वहन् गृहं गतवान्(जगाम)। यदा एषः गृहसमीपम् आगतवान्(आजगाम) तदा द्वारप्रदेशे उपविष्टायाः अतीवकृशायाः स्वमातुः शुष्कध्वनिं शृतवान्(शुश्राव) “भोः, भोः, धर्मदातारः! अस्याः वृद्धायाः साहाय्यं कुर्वन्तु। बुभुक्षा बाधते माम्। अनाथा अहम्.... "इति।

हस्तं प्रसार्य सदीनं याचमानां तां दूरतः एव दृष्टवान् पिङ्गलः। दारुणम् एतत् दृश्यं दृष्ट्वा पिङ्गलस्य हृदयं विदीर्णम् इव। शरीरं कम्पते। यथाकथञ्चित् आत्मानं सम्भालयन् सः - "अम्ब! किम् एतत्? भवत्याः ईदृशी दुर्गतिः कथं प्राप्ता?" इति वदन् मातुः समीपं धावितवान्(दधाव)। (अनुवर्तते)
